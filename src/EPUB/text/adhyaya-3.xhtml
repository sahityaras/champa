<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>अध्याय ३</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>अध्याय ३</b></span></div>
<p>चम्पालाई ठाँट, सिँगार खूब पारिरहनुपर्दथ्यो । उनी फिल्मका 
गाना पनि बराबर ऐनाअगाडि गुनगुनाइरहन्थिन् । उनको 
झकिझकाउपनाउपर सासूबुहारीहरूको बराबर टीकाटिप्पणी भइरहन्थ्यो ।
</p><p>"आँखीभौँ सिसाकलमले लेख्या जस्तो हुन्छ कसैको ता" 
सासूले टिपिन् ।"
</p><p>"छुसछुस कुरा नलाई चित्त बुझ्दैन रे ।" जेठी बुहारीले 
टीका थपिन् ।
</p><p>माहिलीले भनिन्, "आँखीभौँ नटिप्ने ता को होला र 
आजकल ?" उनको पनि मसिन्याइएको थियो । चट्ट दराजतिर फर्केर 
चारकुने खुट्दै उनले थपिन्, "पत्ता मिलाउनसमेत कैँची-छुरा 
लाग्या हुन्छ कानमाथि । अनि के विघ्न पाउडर ! झिलमिल तारा नलगाई 
कहिल्यै चित्त बुझ्दैन । रातिराति अरू सुतिसकेपछि पो सिँगार चल्दो 
रहेछ । हिजो राति जापानी पोशाकमा ऐनाअगाडि मुस्कुराएर बसिरहेकी, 
फिल्मका गीत हरहमेशा गाइरहनुपर्दछ … नङमा पालिस, गालामा लाली, 
जर्जेट दिनभरि छ, छ ।"
</p><p>यस्तैमा कान्छी बुहारीले आफ्नो कुराको सुइँको पाएर 
मतानमा पलेँटापछाडि कान थापिन् ।
</p><p>"चौपट्ट ढाँचा है नेपालेका छोरीका त !" पोखर्‍यालपुत्रीले 
टिप्पणी गरिन् ।
</p><p>माहिली बुहारीले भनिन्, "जुन गोरुको सिङै छैन उसको 
नाम तिखे ।" यो सुनेर कान्छीको कन्सिरी तात्यो । उनी रिसले 
मुर्मुरिएर उभिइन् । ओठ टोकिन् । लालीमाथि लाल भइन् ।
</p><p>"ज्यादा उत्ताउलो भा’ बेस होइन मान्छेले !" माहिली चुनुले 
तेल थपिन्, "कृष्णको तस्वीर लिएर छाती लगाएर, म्वाई खाएर उधुम 
छ ।" सासूले एकैछिन केही नबोलीकन कुरा मात्र सुनिरहिन् । 
माहिलीले फेरि थपिन्, "कान्छाबाबूको त्यो हालत छ । लोग्ने घरमा 
सद्दे भए कसैले केही भन्ने थिएन । तर…"
</p>
<div class="__nop wst-nop"/>
<p> <span/>यसपछि ठस्केझैँ कसैलाई नहेरेझैँ चम्पा सासूको 
कोठाभित्र पसिन् । सासूको दर्शन गरेर एक कुनामा बसेर अलग्ग 
चारकुने गाँस्न थालिन् । बराबर पात जोडसँग च्यात्तथिन् रिसले । 
पाखुरा जर्किन्थे ।
</p><p>तब सासूले मुख फोरिन् । "ए, क्या हो ? तेरो चाला 
आजकल ? के भन्ला ए दुनियाँले पनि ? … अवस्था हेरेर पो 
चल्नुपर्छ… कान्छो टोखामा पुग्या छ । तँ कस्बीसमान ठाँटिएर यसरी 
बस्ने ? कतिको फा, कतिको लाली तिमीहरूको ! आँखीभौँको गति 
हेर । फूलचनले खौर्‍या जस्तो छ ए !"
</p><p>चम्पाले दुई जेठानीको मुखमा आगोले हेरिन् । भौँ 
गाँठिन् । आँखाले झपारेर जुरुक्क उठिन् ।
</p><p>"कँठेनीहरूले सभ्य शृङ्गार देख्या भे पो त कहिल्यै !"
</p><p>सासू उफ्रिन्, "जान पाउन्नस् बाहिर … बस् ! कल्लाई… 
कँठेनी भन्या ए शहरिया ?"
</p><p>"छन् नि कोही-कोही यहाँ ।" पहिलो नजर पोखर्‍यालपुत्रीतर्फ 
दिएर, दोस्रो आँखा सरदारपुत्रीतर्फ ।
</p><p>"त्यसरी आफूभन्दा ज्येठा मान्नेलाई बोल्न हुन्छ ? चुप लाग् । 
कसूर तेरै हो ।"
</p><p>"लुगा लगाउनु पनि अपराध रहेछ अब !"
</p><p>"समयले पो हुन्छ सबै कुरा ।"
</p><p>"आफ्नो समयमा को कम छन् र ह्याँ ?"
</p><p>"तँ तात्तिरहिछस् चाँडो । तात्ने पोखिन्छ बुझिस्, अलि 
ओठ सेला । 
</p><p>कामकाजमा पटक्क चित्त छैन ल । त्यसो गर्न हुन्छ ?"
</p><p>"साग नकेला छैन । कूचो नबढार्‍या छैन । बिछ्यौना तह 
नला छैन ।"
</p><p>"अँ !… भर्‍याङ तलमाथि पनि नगर्‍या छैन भन्न ।"
</p><p>चम्पाले चारकुने चटक्क छोडेर बाहिर निस्किन् ।
</p><p>"हेर, रिसाही !" सासूले देखाइन्, "फन्क्या हेरन । पख्, यसको 
मेख मार्नुपर्‍या छ एक दिन ।"
</p>
<div class="__nop wst-nop"/>
<p> <span/>यसको पर्सिपल्ट टोखाबाट रामकान्त घर फर्के… रामकान्तलाई 
सिन्दूरे जात्र गरेर घर भित्र्याए । ठूलो भाग्यले छोरो बाँच्यो 
भन्ने ठूलो हर्ष भयो । भोलिपल्ट खसी ढल्यो । डाक्टरले अब मासु, 
माछा सारा फुकाइदिएको थियो तर सुवासिनीदेखि परहेज राख्ने कुरामा 
जोड दिएको थियो ।
</p><p>रामकान्त गजबसँग मोटाएका थिए । खुब लाललाल गाला हालेका 
थिए । टाउको डब्बल देखिन्थ्यो । मान्छेको चोला नै फेरिएको 
थियो । अब सबको मुटु ढुक्क थियो – रामकान्त बाँच्यो ।
</p><p>एक हप्ताबाट रामकान्त साथीभाइकहाँ जानु, डुलाडाल गर्नु, 
हँस्सीठट्टामा भाग लिनु सब चीज गर्न लागे ।
</p><p>बराबर चम्पा कोठाभित्र पस्दथिन् । एक कोठा दिइएको थिएन 
तापनि उनलाई बराबर आउने-जाने कुरामा ज्यादा रोकावट राखिएको 
थिएन । यस आवतजावतमा खतरा जरुर थियो । आमाचाहिँनीका आँखा 
देख्थे । तर उनले च्वाट्ट मुख फोर्न सकिनन्– छोराको डरले । 
बुहारी चम्पालाई होशियारी मात्र दिएकी थिइन् – त्यस्तै छोरालाई पनि 
तर रामकान्त आफैँ बराबर काम अर्‍हाउन बोलाउँथे ।
</p><p>विवाहको जखडबन्धले बाँधिएको प्रफुल्ल बैँस 
आत्मप्रकाशनको अभावमा आफ्नो चुत्थो उपायतिर पनि बराबर लहसिन 
खोज्दथ्यो । प्रेमबिनाको पतिलाई नाटकीय नमूना बनाएर सिनेमा 
खेल्न चाहन्थ्यो । फिल्मस्टारको चरित्रको प्रारम्भतर्फ अग्रसर थियो । 
ऋषिमुनि मशीहाले "ह्या" भनिदिँदा लाखौँ प्रकृतिका स्वाभाविक गतिहरू 
रुद्ध भएर स्वाभाविक प्रकाशनदेखि खुम्चिन्छन् । प्रेमदेखि डराउँछन् 
र विवाहित जीवनको पतिपत्नीसम्बन्धी आखिरी नाटकीय आश्रयको मात्र आधार 
लिन्छन् । तर पतिपत्नीको घरेलु प्रेमलीला अभिनय मात्र हो, यथार्थ 
प्रेमको जीवन होइन । यसभन्दा सजिलो फिल्मस्टारी आकाङ्क्षाको 
पूर्ति हम्मेसि पाइँदैन । यसकारण विवाहिताहरू लोग्नेसँग प्रेमको 
नाटकीय रङ्ग पाएर सन्तोष लिने कोशिश गर्छन् ।
</p><p>वसन्त ऋतुको समयमा एक दिन रामकान्तले चम्पासँग भने, 
"कीचक ! तिमी यस्तो हलक्क बढौलीजस्तो लाग्या थिएन मलाई । के 
विघ्न सप्रेकी ! हाम्रो घरको खाना त, पहाडिया भए पनि , हँ ?"
</p><p>चम्पा, "कीचक किन मर्जी भा होला ? राम्रो नाम पनि नभा <span/>जस्तो !"
</p><p>"कीचक भन्या बुझिनौ ? बाँस । कृष्णजीको मुरलीजस्तो सम्झ 
न । किन नराम्रो ? गालीजस्तो नाम राख्नुपर्छ रे । असल हुन्छ रे । एक 
जनाकी सुवासिनीको नाम बोक्सी, विचार गर न । गालीजस्तो । ज्यादा टुना 
लगाई भनेर सौन्दर्यको पनि त रङ्ग आयो ?"
</p><p>"के नाम राख्या होलान् छिः ?… नेप्टी रे, चेप्टी रे, आलु रे,
ग्वाङ्‌रे रे, डेब्री रे, ड्यौढी रे,… नेपालमा सुवासिनी मान्छेलाई 
चौपट्ट हेलाँ गर्छन् बा ! कदर गर्ने ता कालो भए पनि देशी मधिसे नै 
हो कि अङ्ग्रेज ।"
</p><p>"जी हाँ ! त्यतिविधि रिसाएकी ? हार भनूँ त आजदेखि ?"
</p><p>"नाइँ ।"
</p><p>"के विघ्न बढेकी तिमी । म च्यान्टी चाहन्थेँ, तिमी अरबी आइलाग्यौ ।"
</p><p>"के गरेर घट्ने होला खै ?"
</p><p>"कोलमा हाल्नुपर्‍यो… हुन्न ?" दुवै जना मुसुमुसु हाँस्न 
लागे । लवजको मिठो कुतकुती बैँसमा रमाइलो हुन्छ ।
</p><p>"मलाई सुवासिनी निषेध छ, के गर्ने ?… चम्पा !"
</p><p>"केही पनि नगर्ने ।…"
</p><p>"अङ्ग्रेजी युवकयुवति अभ्यर्थना गर्छन् । जीवनको वासन्ती 
समयमा मिठो सुगन्धको मुसुमुसु हुन्छ । मजाको होइन । …के 
मैले तिमीलाई कहिल्यै कानेखुसी गरेँ कि तिमी जूनभन्दा राम्री छ्यौ !"
</p><p>"पर्दैन ब्यारे । म त राम्री छैनँ ।"
</p><p>"पत्याउँछ दुनियाँ ? वाह… भोटेनी पालिस लाए मात्र नराम्रो हुन 
ता ! नेपाली मन्त्रीले मेरो पावर छैन भन्या जस्तो ! फटाही !"
</p><p>"उस्… कति राम्रा चिज देखिसक्या आँखाले ।"
</p><p>"म । एडस्डेमोना !… तिमीले ता बितायौ बा ।… म ? मनजोगी । 
आजकाल पो जपमाला छोडेँ ।"
</p><p>"माफ पाऊँ न ! हाम्ले के भन्या छ र त्यस्तो नराम्रो !"
</p><p>"ए बिजुली ! म त तिम्रो नाम बिजुली राख्छु आजदेखि, हुन्छ ?"
</p><p>"हवस्… इच्छा…"
</p>
<div class="__nop wst-nop"/>
<p> <span/>"कति राम्रो हलुवावेद… !"
</p><p>ढोका कर्के थियो । आमाचाहिँनी भर्‍याङ उक्लिन लागेकी थिइन् । 
रामकान्तले नवयौवना सुन्दरीको कपालको लाली के रहेछ भनेर 
पहिलोबार छामे ।
</p><p>"ह्या ।… फटाहा !" चम्पाले गाली गरिन्, "कस्तो मनजोगी, 
उस् ! उस् स्स  स्स !"
</p><p>आधा कपाल फुलेकी रमादेवी हातमा पुरानो अचारको सिसी 
लिएर ढोका उघारेर खडा भइन् ।
</p><p>"बाबू ! कस्तो छ तँलाई आजकल ?"
</p><p>"बेसै, आमा ! बिलकुल पहलमान ।"
</p><p>"त्यस्तो भएर मात्र हुन्न, एक-दुई वर्ष हेर्नुपर्छ रे । 
फर्कन्छ रे । सुवासिनी बार्नैपर्छ बाबू, तैँले । धोखामा पर्लास् । 
अब यो चम्पेलाई कोठा बन्द– आजदेखि । हरहमेसा कोठामा पसिरहन 
हुन्छ ? लोग्नेलाई त्यस्तो छ भनेपछि ! मार्लिस् तेरो लोग्नेलाई, 
थाहा छ ?"
</p><p>"कस्तो साइत पर्‍या !"
</p><p>"चम्पू ! ल आइज अचार पार्नु छ ।"
</p><p>"हवस् !"
</p><p>चम्पाको गाला वसन्तपुर भयो ।
</p><p>उनको जीवनको प्रथम पौरुष स्पर्श किसलयकपोलमा पाएर 
उनलाई अनौठा, असजिलो लागेको थियो । उनले फिल्मको 
अशोककुमार नायकको आर्यचेहराको प्रेम, ज्वलन्त मिठाससँगको 
एकलासी अधरमिलन या उरमिलन कल्पना गरेकी थिइन् । त्यस कक्षाबाट, 
त्यस आदर्शबाट खस्के पनि अनुभवमा औपन्यासिकता थियो । तर उनको 
आत्माले "कस्तो कुसमयमा अर्कालाई छुन आ होला ! मैले बिरालो 
आयो भन्या पनि नसुनेर । रहिछन् उनै घोरमुखा । देखिन् कि ?"
</p><p>चम्पाले सासूतर्फ अहिलेदेखि नै वैमनस्य विकास गर्न लागेकी 
थिइन् तर उति खराब, तीव्र होइन । मनमन उनले सासूको नाम दिएको 
थियो– घोरमुखा ।
</p><p>"बस न !"
</p>
<div class="__nop wst-nop"/>
<p> <span/>"अँ, मार्दैनन् अर्कालाई !"
</p><p>"कसले मार्ने ?"
</p><p>"कुन्नि त । खुर्सानीको हातले गाला मुसारिछु भन्छु । माथि  
ज्येठानी-देवरानीहरूको आँखा त्यस्तो सियोजस्तो छ ।"
</p><p>चम्पा गएर ऐनामा गालाको परीक्षा गर्न लागिन्, के लाग्या छ र ! 
</p><p>"के ? के ? अहो ! छुँदैमा हातको छाप लाग्छ त !" 
</p><p>"क्या हो । क्या हो ।"
</p><p>"छिः" उनले भनिन्, "कसरी माथि जाने ! थाहा पाउँदैनन् ?"
"के आम्मै… के छ र ? तिम्रो गालामा भन्या ? अचम्म !"
</p><p>"भो बा ! म त फेरि हजूरकहाँ फर्केर नआउने बा ! डर 
लाग्यो !"
</p><p>चम्पा निस्किन्…
</p><p>त्यस दिन माथि घरमा ज्येठानीका आँखा हाँसोले क्रूर देखिन्थे । 
सासू बूढीले बताइसकेकी थिइन् ।
</p><p>"तरुणाहरूको आर्कै रङ्ग, आर्कै रोशन ।" चुनुले खिसी गरिन् !
</p><p>"म भा भे त तिमी मोरीलाई काँचै मासु खाइदिने ।" बुलु 
बोलिन् ।
</p><p>"यसो कोठामा बराबर जाने गर्नू, पाउ दाब्नू । कस्ती लाटी !"
</p><p>चम्पालाई असह्य भयो । उनी आँखा तरेर भान्साकोठाबाट तल 
ओर्लिन् । "घर भन्ने कस्तो बिकम्मा जेल हुन्छ । अर्काको मानो 
खानु, त्यो पनि काम गरिन भनेर सासू ज्येठानी, बाहुनीको षड्यन्त्रले 
गर्दा बराबर पेटपुग्दो भाग पनि नरहने– बराबर । आफूलाई भनेर 
दिएको कोठा । त्यही एउटा कोठामा पनि पस्न नहुने । वचनको कोर्रा 
खानु उस्तै । खिसिटेप्ली उस्तै । कैदीहरू सडक पेल्छन्, बुहारीहरू 
मस्यौटा । ढिक्कीमा समेत जा रे । मुसलले हात खाइदियो भने, डुँडो 
भयो भने, अनि मुछिन्छ ढुटोमा सेताम्य भएर केही । वसुन्धरीले पाउडर 
ला जस्तो एउटा रमाइलो गरूँ भने छैन । के जीवन होला 
नेपालीहरूको दालभात गुदगुद, कूचो, मस्यौटो, ढिक्की, जाँतो । 
केवल भान्साको क्षेत्रमा । कसौँडी, ताप्केसिवाय साथीको नाममा बन्द । <span/>जोडाजोडी मिलेर कति टुँडिखेल डुल्न जान्छन्, आफ्नो त्यति पनि 
छैन कोठाभित्र पसी रे । किन नपस्नु त कोठामा ? 
</p><p>बिनसित्तिको बुहार्तन ! पहाडिया सासू ता नपरोस् छिः 
कसैलाई । के जखडबन्धी ! फलामे बोलीले बैँसको आङ कस्ने 
सार्‍है ! धोती चुन्न, दोलाइँ पट्याउन, कूचो लाउन, टेबिल सज्न, 
सम्याउन पनि कोठाभित्र नपस्नू रे ! पुग्ने कुरा हो ? हामीले के 
गरिदिएको छौँ र ? छोरालाई पक्रन गा छैन क्यारे उनको ?" यस्तै गरी 
मनमनै भुतभुताउँदै चम्पाले डाली लिएर बगैँचामा प्रशस्त समय 
बिताइन् । साँझ परेपछि भित्र पसिन् । फूलका राम्रा थुँगाहरू चुनेर 
आफ्नो केश सिँगारेकी थिइन् । डालाभरि रङ्गी-बिरङ्गी फूलहरू थिए । 
रामकान्त हावा खान बाहिर निस्केका थिए । त्यसै बेलामा उनी मौका पाएर 
ऐनाअगाडि मेचमा बसेर गालामा फा थप्न लागिन् । केश सम्याएर 
फूलका गुच्छाहरू कलात्मक तवरले घुसार्दै आफ्नो मनमोहन स्वरूपको 
बैँसालु सौन्दर्यको टुना हेरेर रद्द परिन् । ऐनाअगाडि उनलाई 
यस्तो लाग्यो कि उनी स्वर्गबाट झरेकी अप्सरामध्ये एक जरुर हुन् । 
एकताका बैँसको मीठो रूपौली मुहार, त्यसउपर काँचको रङ्गिलो 
बिजुली रोशनीमा प्रतिबिम्ब फूलजडी रङ्गीन भित्ताको पृष्ठभूमि र 
फूलको वासन्तिक जडान र सूचना उनले हेलेन र द्रौपदीको कथा 
सम्झिन् । उनको मनमनमा एक विचित्र भाव आयो । चोरिनु पनि 
निक्कै मजाको कुरा हो । रावणको चोरी भाव आयो । चोरी 
सीताको सौन्दर्य एक सिफारिस हो । आजकल दुनियाँमा औपन्यासिकता 
जरुर कम छ, एक कोठामा थुनिनु, झिँगटीमुनि बस्नु, एक जनाको 
सम्पत्ति र एकलौटी ठेक्का हुनु । यत्रो दुनियाँमा कति विशाल जीवन 
होला । जीवनको नाममा हामी के पाउँछौँ त ? दाल, भात, डुकु
पुगनपुग दासत्व– एक जनाको जुत्ता बन्नु । यो चेहरामा एक चाउरी 
पर्‍यो, यो केशको एक रौँ फुल्यो, बस् स्वामीजी पनि चाउरे 
बन्दरी भनेर हँस्सी-दिल्लगी गर्न थाल्दछन् । यस बैँसका औपन्यासिक 
क्षेत्रमा एक मिठो घटना थिएन । "म मरिरहेछु तिम्रा निमित्त" भन्ने 
ज्वलन आगो सल्केको हृदयको आत्मसमर्पण उनले पाएकी थिइनन् । <span/>नेपाली घरमा भाव हुँदैन । भावका तीव्रता दाम्पत्यलाई खैराँते 
खेल बनाउँछन् सबै । स्वामीजी प्रेमको लीलासमेत गर्न 
जान्दैनन् । उनको सासमा जलनको मिठो दबेको उच्छ्‌वास छ न 
हृदयमा ज्यादा ढुकढुक । चुम्बन पनि मानौँ केटी कुमारीलाई 
राम्री देखेर कामी क्षणको लोलुप चटाइ मात्र न हो ? जस्तो बालकहरू 
दूधदानीको मुन्टो चाट्छन् । बैँस केवल मरुभूमिको फूल न 
हो । बास आउँछ । कोही जल्दैन । सौन्दर्यको कदर गर्ने मानवता 
छानामनि अक्सर कहाँ पाइन्छ र ? बिहा एक खरिद न हो, अर्काको 
पन्जामा आत्माको बिक्री । बस् शृङ्गारका सरजाम र एक भोज । बस, 
खत्तम । स्त्री आत्माको चाख या प्यासको बलजफ्ती हो । विधिको 
सुर्काउने । छिः न गान, न नाच, न भावना, हकि हाम्रो नेपाली जीवन ?"
</p><p>चम्पाको हृदय सपनादार छिटो हृदय थियो जस्तो बैँसमा हरेक 
स्वस्थ युवतीको हुनुपर्दछ । यस बेलामा जस्तो झनक्क रिस कहिल्यै 
उठ्दैन । यस बेलामा जस्तो असन्तोष हृदयमा कहिल्यै पैदा 
हुँदैन । परिस्थिति आफ्नो इच्छाको विरोधी या रोचकदार छ भने 
जवानीको फुल्दो तेजले उसको हाँकको पूरा जोड अनुभव 
गर्दछ र आफ्नो आकाङ्क्षाको दिशामा त्यसको विजय गरेर अगाडि 
बढ्ने तदनुसार विरोधशक्ति हासिल गर्न उद्यमशील बन्दछ ।
</p><p>चम्पालाई आफ्नो स्वरूपको आत्यन्तिक मोहनीले आफ्नो 
मूर्तिको तवरको पुजारी बनाइदियो । ग्रेसियन भिनस या 
प्रेमदेवीको शिल्पचित्रमा कसर हुँदो हो; गणितको कलात्मक अभाव 
उनमा जरुर थिएन । के उनी यति साङ्ग्रा, पातला दिवारकी कैदी बनेर 
बेमोलको घरबुहारी बन्न मात्र यस विशाल दुनियाँमा आएकी थिइन् 
त ? यति खैराँते बुहार्तन खान ? यस्तो घोरमुखा सासूको 
मेथीचम्सुर केलाउन ? उनलाई पतिदेवको विरोध गर्न बडो विचित्र 
अकथित तथा अस्पष्ट डर लाग्यो । उनलाई सन्तोष ता जरुर थिएन । तर 
दुनियाँमा बाँधिदिएपछि जोसँग बाँधियो उसैसँग नबाँधिईकन 
नहुने । चलाइदिएको प्रथा । नाइँ भन्न पाइन्न । धर्म-पाप लाग्छ । 
यताउति विचार गर्नु– त्यो पनि आफ्नै । तर जरुर प्रकृतिले उनलाई <span/>योभन्दा असल चीजका निम्ति कल्पना गरेकी थिइन् ।
</p><p>"नूरजहाँ कति राम्री हुँदी होलिन् ? मुमताजमहलको चिउँडो 
कस्तो हुँदो होला ! देविका रानी पनि देखियो । त्यत्ति नै ता हुन् 
नि ! सिनेमामा त कालो या कल्सेँन्डो मुखमा सेतो रोगन लगाएर 
लाइट लगाइदिए पनि त खूब सुन्दर हुँदो होला । उनले कमसेकम 
क्षेत्र पाएकी थिइन् । तर, तर कति धेर कुसुम छन् जो मरुभूमिमा 
अदृष्ट लाली देखाउन मात्र जन्मेका हुन्छन् । के घर पनि एउटा कैद 
होइन ? बच्चा भएपछि त गलफन्दी लागिहाल्यो । न यता हिल, न उता चल । 
कैद ! जाँतो पिँध जस्तो कैदी ढुङ्गा फोर्छन् । वचनका कोर्रा 
कम हुन्छन् र ? कति काला टीका लगाईमाग्नु छ बाबा ! देउरानी, ज्येठानी, 
सासूबाट ? अनि उठ, पूजासामान माझ, खरानीले हात फुटाऊ सके 
चुलोमा समेत फू फू गर, आँखा पिरो पार, दाउरा सराप, (भात 
ख्वाउनु त्यस्तो बराबर नपरे पनि) । मेथीचम्सुर, गान्टेमूला, काउली, 
बन्दा । के जीवन यतिभन्दा टाढा जाँदैन ? घटनाको अभाव नै नेपाली 
जीवनको ब्याज हो । भए तमाखु खान्छन् लोग्नेमान्छेहरू ढुम्म बनेर, 
जबसम्म जुँघामा काइ लाग्दैन । नभए फटफटाउँछन् । कावा खान्छन् । 
बहुला हुन्छन् । यत्रो विशाल नेपालमा मध्यमता नै सिवाय प्रधान गुण 
नै छैन । मझौलापनाभन्दा आर्को चीज नेपाली नै होइन मानौँ । 
पहाड मात्र ठूला छन् । यहाँ गौरीशङ्कर र धवलागिरि मात्र यहाँ विशेष र 
प्रधान छन् अरू नामका मात्र । यहाँका विद्वान्, अँडिरका रूख । यहाँका 
वैज्ञानिक भुसुना । यहाँका कला न खराब न असल । देश पनि न ठूलो 
न सानो । एक चीज जसमा नेपालको र नेपालीको विशेषता छ मलाई 
भन त ? सौन्दर्य ।
</p><p>अब यी सौन्दर्य जो संसारसँग अनमोलपनाको कसीमा घोटिन 
सक्तछ के त्यसको नेपाल र नेपालीमा कदर छ त ? के यसलाई यहाँ 
कुनै क्षेत्र छ ? के यसको विकास र पोषण छ यहाँ ?" चम्पाले यस्ता 
तरङ्गका साथ शिर हल्लाएर ओठ लेप्र्याइन् । ठीक यसै बेला चिमिरे, 
च्यान्टे, च्याँसे, फिस्टे स्वामिजी ठमठमाउँदै भित्र पसे ।
</p><p>उनको ढोका घर्काइद्वारा स्वप्नसंसारबाट सचेतना प्राप्त गरी 
चम्पा मेचबाट हत्तपत्त उठिन् । उनको चेहरामा बागीको मुखमा दोषको <span/>छलछाम लुकाउनको कोशिशसले गरेको अप्राकृतता स्वामीजीको 
सामुन्ने छाइरहेको थियो ।
</p><p>चम्पा बिलकुल लाटीजस्ती भएर, खसक्क परेर, पतिदेवको अगाडि 
जमिनमा आँखा झुकाएर खडा रहिन् ।
</p><p>उनको मनको मुटुले समालोचना गरिरहेको थियो जस्तो 
‌‌रोबर्ट मन्टगोमेरीको समालोचना लार्ड मेकालेले गरेका छन् । 
तर उनी बाहिरबाट खुसुक्क परेर परिस्थितिको श्रेष्ठतालाई मान्य सम्झी 
उद्योगमा खडा रहेकी थिइन् । स्वामीजीले पोशाक राखे । उनको 
हातबाट एक, एक पोशाकका थान उनले पक्रँदै उचित ठाउँ मेचमा, 
खुट्टीमा तन्दुरुस्त राखिदिइन् । तब आफ्नो बढ्ता काम या सेवाको 
आवश्यकीयता होवैन होला भनेजस्तो प्रश्नात्मक ढाँचाले द्वारको 
पलेँटातर्फ अधराजी पयर चालेजस्तो देखिइन् ।
</p><p>जान लागेको देखेर रामकान्तले भने, "चम्पा ! किन ? कहाँ 
जान लाग्या ? बस न एकछिन । मसँग रिसाएर हो कि ? किन आज केही 
पनि नबोलेकी ?"
</p><p>चम्पाले फर्केर मसिनो स्वरले भनिन्, "नबोल्दा त यस्तो छ 
आर्कालाई । म जाऊँ क्यार !"
</p><p>रामकान्तले आफ्नी पत्नीको सौन्दर्य र शीलको मनमन प्रशस्त 
कदर गरिरहेका थिए— "निर्दोष, यति सुन्दरी, यति बेकसूरवाला छिन् 
त ! ठकुरीकी छोरी भन्नु मात्र हो, मेरो आदर्श च्यान्टा भए पनि यिनी 
कमसेकम उच्च सौन्दर्य हुन सक्ने मूर्ति छिन् । मेरो आदर्शमा 
मेरै च्यान्टापनाको प्रभाव अङ्कित छ । यो उनको भूल होइन । तर 
टी.बी. हो पाहुना । टी.बी. ! तँ मेरो सर्वस्व खान आएर करबल 
आतिथ्यको उपदेश दिइरहिछस् । अब त मैले तेरो उपर विजय 
प्राप्त गरेँ । तँ मलाई अब मार्न सक्तैनस् ।"
</p><p>उनका तरङ्गका मूक क्षणमा चम्पादेवीले खूब तीखो नजर 
लगाइन् । उनले अपलक अभ्यस्त आँखाले पुरुषको चेहरा जाँचेर 
मुखरेखाले अन्तर्भाव खूब पढ्न खोजिन् । उनले सम्झिन्— "यी 
पुरुष चिन्तनशील छन् आज सायद आफ्नो बिमारीको विषयमा सायद उनलाई 
आमा चिढ्याउनदेखि डर लागिरहेछ । सायद उनी मलाई यहाँ राखेर <span/>मसँग कुरा गरिरहनको सल्लाहनियताउपर चिन्तित छन् ।"
</p><p>यी विचारले चम्पा तुरुन्त ढोकाको फग्ल्याँटो उघारेर खरुक्क 
बाहिर निस्किहालिन्, जस्तो ती युवतीहरु गर्दछन् जो स्वामीलाई 
कहिलेकहिले निराश पार्न या कज्याउन चाहन्छन् ।
</p><p>"ए ! ए चम्पा !" सचेत रामकान्तले गालीको टोनले बोलाए– 
मानौँ टेविलको मसलदार तरुवा माछो टिपेर हिँडेको बिरालोलाई 
हप्काएझैँ, तब उनी फेरि गौडदार बने ।
</p><p>"बैँस मीठो मूर्ति हुन्छ । सौन्दर्य एक विचित्र गुण हो । 
तर मेरो अवस्था खराब छ । हुनत आमाले भन्नुभएको कुरा 
बेमुनासीब होइन— ब्रह्मचर्यपालन । त्यसैमा ऋषिमुनि र धर्मको 
जोड छ । तर, तर ती चम्पा त्यति राम्री, त्यति सुकुमारी, त्यति फुकेकी, 
फुलेकी, त्यति ललित र त्यति लाल । मानौं उनको पुष्पसदृश विकासमा 
केवल माहुरी र भँवराको खोजको सिवाय नक्कलझक्कल नै थिएन । 
पोशाक उनको सँगी थियो । राम्रो हुनु धर्म, शृङ्गार उनको कला, 
आकर्षण उनको जीवन । मानौँ प्रत्येक स्नायु रमरमाएर बोल्दथ्यो, 
"जीवन ! जीवन ! प्रेममय जीवन !"
</p><p>यदि उनी मरेका भए ? बिलकुल सिलटिम्मुर खाएका भए ? त्यस 
बेलासम्म चम्पा सेती, मैली, गोधूलि र आँशुकी तारा हुँदी हुन् । 
उनलाई इन्द्रेणीका सातै रङ्गले त्याग गर्दथे । रातोको हत्यारो 
मिठास– मारूँ, मारूँ नीलोको मधुर त्रासको गाढापन, पहेँलोको 
धनी वासन्तिकता, इत्यादि, इत्यादि शृङ्गार जो स्त्रीको आत्मा थियो उनीबाट 
दूर रहन्थे । उनी अर्धमुर्दा भएर आफ्नो बैँसलाई गिज्याएर 
निन्याउरिन्थिन् । तिनका मुगा सिसा हुँदै खिया लाग्दै जान्थे । तिनका 
आँखा निराशले झुक्दथे । तिनका मुन्डाहरु मरेका नागिनीझैँ अजीव 
रहन्थे । तिनमा केवल बिजोगको चिसो जिउँदो मर्दो मूर्ति 
संसारलाई गिज्याउँन खडा रहन्थ्यो ।
</p><p>उनले जीवन पुनः प्राप्त गरेका थिए । सुन्दरी चम्पा फेरि 
बाँचेर फुल्न लागेकी थिइन् । तर यस प्रफुल्लतामा उनी आफूका 
निम्ति एक महान् प्रहसन थियो । खै तिम्रो पुरुषार्थ ? खै तिम्रो 
योग्यता, त्यस कर्मको लागि जो प्रजननको पवित्र तथा अविरल कर्मको <span/>स्वरूपमा अतिमानव सन्तानोत्पादनको लागि आवश्यकीय र आदरणीय सम्झिएकी 
थिइन् प्रकृतिदेवीले ?
</p><p>उनलाई यो भीषण मृत्यु थियो, मृत्यु थियो । उनले यसबाट 
बच्नै पर्छ । के चम्पाको दोष थियो यस विषयमा ? उनी पहाडकी फूल 
थिइन् । वसन्तको मिठो नटिपिएको गुलाफ थिइन् । स्वर्गकी अप्सरा । 
उनी खिल्न आइन् । मोहनीको नयाँ पाठ बैँसले प्रतिदिन प्रदर्शन 
गरिरहेको थियो । त्यो त अवलाको प्रकृत कला र कर्म नै हो ।
</p><p>उनी बैँसालु हुनु र यति सुन्दरी हुनु उनको दोष जरुर 
होइन । रामकान्तले आफूलाई अघोर अभागी सम्झन लागे । चम्पानामक 
बत्तीका अघि यौवनको ज्वालामा पुतली हुनु बेस कि संसार त्याग 
गरेर परमार्थ सुधार्नु बेस ?
</p><p>उनमा कामना थियो हृदयको सजीव आकाङ्क्षा । तिनीहरू बराबर 
घचघच्याउँदथे, बराबर जोडका साथ । तर दबाब नै उनले हरहमेसा 
स्मरणीय पाठ सम्झन्थे । तर दबाब प्रकृतिले कानेखुसी गर्न 
आउँथिन्, के दबाब स्वास्थ हो ? रातका बिचमा रामकान्तलाई वरावर 
विशाल संसारको अन्धकारमा बुद्धदेवको विचित्र अकेला दीप झैँ एक 
नवीन दीप बालेर प्रस्थान गर्ने प्रेरणा आउँदथ्यो । उनी एक–दुई 
बाजि रातको सन्नाटामा टुँडिखेल घुमेर समेत आए । अहिले होइन । 
"म बुद्धदेवजस्तै ता कहाँ छु र ?"
</p><p>प्रतिदिन मतवाला आकर्षक भरिँदो सुगन्धित बदमाश बैँस
अगाडि झल्याक्कझुलुक्क देखा पर्थ्यो । मुसुमुसु हाँस्थ्यो । 
दृष्टिक्षेत्रबाट संसार अँध्यारो पारेझैँ फेरि कतैतिर जान्थ्यो । 
कत्रो भयानक सौन्दर्यको ज्वाला ? मानौँ ऊ आफ्नो जगत्‌को 
सम्राट छ । उसको आचारको विरोध गर्ने कसैको तागत थिएन । 
ऊ सारा कमजोर र कमजोरीउपर हँस्सी उडाएर मस्त मुस्कुराइरहेको 
थियो । ऊ जनसङ्ख्या कायम राख्ने या संवर्द्धन गर्ने पवित्र प्राकृतिक 
कार्यका लागि पूरा तवरले सुसज्जित भएर हाँक दिन्थ्यो— पुरुषको 
पौरखलाई के विघ्न डरलाग्दो ?
</p><p>"रामकान्त तँ मर्छस् । खामोस ! होसियार ! तँ बत्तीमा पुतली 
भएर नहोमिई ।" रामकान्त गीता पढ्न लागे । धम्मपद पढ्न लागे । <span/>उपनिषद् पढ्न लागे । साधुमहात्माको सभातर्फ जाने गर्न लागे । 
कम बोल्न लागे । उनले महात्मा गान्धीको जीवनका पाना पल्टाएर बराबर 
स्नान गर्ने आदत बसाले ।
</p><p>एक दिन रमादेवीले थाहा पाइन् । धारामा गएर कोही मानिस बार्‍ह 
बजे राति नुहाउन लागिरहेछ । यो के गजव ! रहेछ आफ्नो छोरो । 
हप्काइन्— "बदमाश ! उल्लु ! के गरिरहेको यस बेला ? उनी मरेकी 
थिइन् र ? माउसुलीले छोयो रे ? फटाहा ! अवश्य यसले देवीको 
साधना गर्न लागेको हुनुपर्दछ ।"
</p><p>बदमाश बैँस, जसलाई फेरि उनले कहिल्यै बोलाएनन्, 
रामकान्तको निमित्त कस्तो छापको ज्वालाजस्तो थियो । कति राम्रो, 
कति छिटो, कति मिठो ! आँखाले गिज्याउँथ्यो हाँसोको पहिलो 
बाग मात्र नानीको चमचमिलो चमकबाट छोडेर । बराबर मेनका 
नाचेझैं वस्तुहरुको घरेलु वनमा नाचेर हिँड्दथ्यो । उसको 
लचक, उसको लोचन, उसको पुष्टता हाँकदार विकचता । कति बेसरम 
रमाइलो मिठास ! मानौँ मनुष्य उसको बागमा फूल थिई— शिखर 
सौन्दर्यमा— र त्यही रुपको पुनरुत्पादन र अमरत्वको सङ्केतका 
निमित्त त्यसको पूर्ण आत्मविकासका सजीव क्रिया चलिरहन्थे— मानौँ 
पुष्पवनमा ।
</p><p>एक दिन रामकान्तले टेनिसनको एक कवितात्मक पङ्क्ति पढे, 
"एकबाजि प्रेम गरेको हुनु र गुमाएको हुनु कहिले पनि प्रेममा 
नपरेको हुनुभन्दा उत्तम छ ।"
</p><p>उनका भावनालहरी फेरि प्रेमतर्फ लहसिन लागे "वैरागीहरूको 
फुस्रो आँसु यस दुनियाँको प्रकृतिक्रियाउपर ! उनको अस्वाभाविक 
कामनिन्दा ! कामदेव नै संसारको सच्चा राजा हो जब प्रथम कामको 
स्पन्दनमै ब्रह्माबाट पनि संसार रचना भएन । प्रेम प्रकृतक्रिया हो । 
भाले–पोथी, पोथी-भाले यहाँभन्दा दुनियाँमा अर्को के छ ? 
…पशुपति–गुह्येश्वरी, गुह्येश्वरी–पशुपति । कि जाने 
शङ्कराचार्यले जीवनको रहस्य कि जाने सिग्मन्ड फ्रायडले । लिङ्ग 
दर्शन संसारको उच्चातिउच्च दर्शन हो । के हरेक मनुष्य यौनमूर्ति 
होइन ? पर्दाभित्र आत्मा भनेकै त्यही हो । जीवन संवर्द्धनको क्रियाको <span/>निमित्त योग्य स्वस्थता राख्नु नै पौरुष हो । के मेरो अधिकार छ— 
कुनै धर्मले चम्पालाई टी.बी. लाग्यो तिमीलाई पनि भन्न ? उनलाई 
टी.बी. लागेको छैन । स्वस्थ छिन्, उनी डल्ला फोरिएकी जमिन छिन् । 
उनी लहलाउन चाहन्छिन् । उनी समर्थ पृथ्वी छिन् । म रोगी किसान ।" 
त्यसपछि उनी यौनसाहित्यतिर लागे । डि.एच. लारेन्सका निबन्धहरु अध्ययन 
गर्न लागे, उनले त्यस ग्रन्थकारमा असाहित्यिक, साहित्यिक तवरको सरल 
यौनविवरणहरु पाए । ग्रन्थकार थियो यौनभावको परमभक्त र पुजारी, 
"यौनभाव एक पवित्र अग्नि हो । यसले सब चिज खाइदिन्छ । यो ज्वाला 
हो जीवनको, स्वर्णमन्दिरमा यही रहस्य हो, यही विश्वको मर्म हो । 
यसभन्दा अरू चिज छैन । यस वस्तुका हाँगाबिँगा सबै सभ्यता हुन् । 
कत्रो यौनभावको पूजा !"
</p><p>उनलाई प्रकृतिले अयोग्य बनाएकी थिइन् । उनी जान्दथे 
जति यौनभाव परमेश्वर भए पनि, त्यो उनको लागि विध्वंसक, प्रज्वालक, 
क्षयक थियो । यदि यौनभाव यस्तो पवित्र वस्तु हो भने आफ्नो 
अयोग्यताको विचार राखेर त्यसलाई आफू जल्ने, वल्ने, उज्वाल्ने 
क्षेत्र प्रदान गर्दिनु र आफू त्यसका क्षेत्रको कटक नहुनु पनि त एक 
सच्चा अन्तस्करणवाला पुरुषको विवेकी साधुता र सच्चाइको कर्म 
हुन्थ्यो । उनले निर्णय गरे यो ज्वालालाई नचलाऊँ । यो खतरादार 
छ । यसले खान्छ, यो मेरो मृत्यु हो । उनको हृदयमा वियोगान्त 
नाटक शुरु भयो । तीव्र वेदना अनुभव हुन लाग्यो । आत्मनियन्त्रणको 
महती तपस्या उनले अभ्यास गर्न लागेका थिए । बराबर मुटुमा आँसुको 
गाँठो परेर आउँथ्यो । तर जीवन–संरक्षिणी शक्ति जो उनको बाहिरी 
सतहभन्दा ज्यादा बुद्धिमती थिई, ज्यादा बुझ्थी, उसले भनी— "खतरा छ, 
रामकान्त ! पूरा खतरा ! तँ भाग् । यस ज्वालामा नपस्, यो सच्चा 
मृत्यु हो ।" त्यो जीवन–संरक्षिणी शक्ति बढी स्वार्थी थिई । बढी मतलबी 
थिई । बराबर अर्को एक जना कसैले आएर खुसखुस गर्थ्यो— 
अपरिभाषेय कोही ।
</p><p>"रामकान्त ! मानिस मानवताको सेवक हो । पुरुष स्त्रीको, स्त्री 
पुरुषको । तब बाँच्नु भनेको अनुभव गर्नु हो । जीवनी शक्तिको 
बग्गीमा वाहक अश्वका रूपमा ताजा, तगडा भएर जित स्वीकार गर्नु हो । <span/>तँ यसैको लागि जन्मिइस्, तँ मरे के बेफाइदा छ ? … तेरो 
जीवनी शक्तिको अर्पण त भयो आफ्नै सत्यउपयोगको बाटोमा । तँ 
बेकार किन भाग्छस् ? होमिदे न आफूलाई मानव–धर्मको वेदीमा । 
किन डराइस् ?"
</p><p>तर जीवन–संरक्षिणी शक्तिले जिती । स्वार्थीभावहरू ज्यादा प्रबल 
हुन्छन्, ज्यादा तिनैको विजय हुन्छ । उसले पलायनको नीति स्वीकार 
गरी र त्यसैउपर लम्बेचौडे व्याख्यान छाँटी, त्यो अदृष्ट कसैलाई 
महामूर्ख बनाएर, गिल्ला उडाएर ।
</p><p>रामकान्तको हालसालको मूक, निन्याउरो, अलग्गीपना देखेर 
त्रस्त चम्पा भित्री प्रेरणाले झन्झन् बराबर कोठाभित्र झल्याकझुलुक 
देखिन थालिन् ।
</p><p>तब एक रातभर चिन्तनशील युवक रामकान्तले बिहानी तोपका साथ 
घर छोड्ने निश्चय गरे । उनले भने, "म जिउन चाहन्छु, मर्न 
चाहन्नँ ।" तब एक चिठी लेखेर चम्पाको शृङ्गारको बाकसभित्र हालिदिए 
र माताकहाँ मिरमिरे उज्यालोमा गएर भने— त्यस दिन साथीभाइहरुसँग 
उनलाई दक्षिणकालीमा जाने काम थियो । उनी भोलिपल्ट बेलुकीपख 
मात्र फर्कने थिए… घरबाट प्रस्थान गर्दा चम्पाले गालीदार नजरले 
झ्यालबाट एक बार उनलाई ताडना दिइन् । उनले पुलुक्क हेरे । 
आँखा रसाएर आयो हृदयमा तीव्र वेदना भयो तर उनी आफ्नो छातीलाई 
इस्पात बनाएर घरको द्वारबाट बाहिर निस्के । 
</p>
</div>
</div>
  </body>
</html>
